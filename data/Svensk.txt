Detta är Karlstad - En stor blandning av slumpmässiga bilder från Solstaden
Har du en jävla otur? Unikt tvättställ kan rädda dig!
Skulle folk vara intresserade av någon form av språkspalt på sweddit?
Varma dagar kräva dessa livsmedel! Glass i Långholmsparken 1952.
Hemliga poliser vägrar bära den reglementsenliga reflexgula identifieringskepsen pga "för ful"
Apropå den aktuella debatten om elchockvapen i Sverige i dyningarna av polisens dödskjutningar: En 18-årig konstnär dödades nyligen med tasers av polisen i Miami
Fas 3 skulle skrotas – men allt fler skrivs in
Reinfeldts "Det sovande folket" har blivit drama
Privilegier och rätten till ett värdigt liv
"Plockfink" och dippa chips i bregottasken
De är inte rasister, de har bara åsikter
Piratpartiet: Därför är de svenska partierna tysta om USA:s övervakning @ SvD.se
Låg ballongflygning över Tele2 Arena
Sweddits tredje årliga demografiska undersökning
Så här kan vi bara inte ha det.
En förskola på Beckombergavägen (här låg tidigare ett stort mentalsjukhus) i Sthlm drivs av företaget WanWett AB
Dialektundersökning - del 1 av 3: Ord och Uttryck [statistik]
Hjälp mig identifiera bron...
Diskoteken dödade dansbanden
Kontorslampa, menade du ...
Efter 40 år i djungeln, utan kontakt med omvärlden, hittades två män i Vietnams djungel i veckan.
Det var i onsdags som de två männen, 82-årige Ho Van Than och hans 41-årige son Ho Van Lang, hittades 40 kilometer från närmaste by sedan några personer upptäckt deras trähydda.
Senast de sågs var 1973 då pappan rusade in i djungeln med sin ettårige son på armen sedan en bomb exploderat i familjens hus och då dödat hustrun och de två äldre sönerna. Ytterligare en son, den då sex månader gamle Ho Van Tri, överlevde bomben.
Under åren har de två männen överlevt genom att odla grönsaker och genom jakt.
När männen hittades bar de båda kläder gjorda av bark från träd. Den äldre mannen hade tappat det mesta av sitt språk under åren i djungeln och kunde knappt göra sig förstådd på ett lokalt språk medan den yngre bara kunde några få ord.
En släkting som träffat Ho Van Than på sjukhuset säger till nyhetsbyrån DPA, som citeras av Bangkok Post, att 82-åringen helst av allt vill fly tillbaka till trähyddan i djungeln.
En bybo säger till nyhetsbyrån att ingen trodde att de två männen längre var i livet:
– Ingen kunde föreställa sig att Than och hans son kunde överleva 40 år, isolerade och under svåra förhållanden i djungeln, säger Ho Van Xanh.
Polisens övervakningskameror vid Medborgarplatsen och Stureplan har bidragit till att minska våldet i City. ”De har gjort att vi kan förhindra brott innan de sker”, säger polisinspektör Annika Lindahl.
Försöket med kameraövervakning på våldsdrabbade platser i Stockholm startade 2005 men det skulle ta nästan sju år innan kamerorna kom upp och personal avsattes för att sköta dem. Nu utreds deras effekt på brottsligheten av Brottsförebyggande rådet, Brå, som precis kommit med sin första utvärdering.
Sedan i juli förra året sitter det nio kameror som övervakar Medborgarplatsen och sju som övervakar Stureplan. Kamerorna är bemannade av en polis från Citypolisen som styr dem från en plats på Stockholmspolisens länskommunikationscentral.
– Kvaliteten på bilderna är otroligt bra och vi kan utan problem identifiera en person även om det är mörkt eller om det regnar, säger polisinspektör Annika Lindahl, operativt ansvarig för polisens arbete mot våld i City.
Annika Lindahl kallar kamerorna för ”det bästa hjälpmedlet” som har hjälpt polisen att få ned antalet våldsbrott i City under det senaste året.  I juli 2013 hade Citypolisen det lägsta antalet anmälningar när det gäller misshandel utomhus under perioden 2009–2013. Från att ha legat över 300, med som mest 392 fall i juli 2012, gick siffran ned till 281 fall i juli i år.
Kamerorna filmar också polisens ingripanden vilket kan vara betydelsefullt när en händelse hamnar i rätten och parterna har olika uppfattning om vad som egentligen har skett.
Ännu så länge finns kameror alltså bara på två platser i Stockholm och det i ett försök som går ut i juli 2015.
Om Annika Lindahl fick önska sig så skulle hon vilja ha kameror också på Sergels torg. En plats där det begås ”otroligt mycket våldsbrott”, säger hon. Men först på listan står ändå ett utökat samarbete med SL. I dag kan en förundersökningsledare bara begära att få ut bilder från SL:s kameror efter det att ett brott har ägt rum.
– Helst skulle vi vilja ha tillgång till bilderna i realtid. På samma sätt som vi i dag får från Trafik Stockholm där man lägger upp bilder på trafikolyckor på länskommunikationscentralens vägg så snart man har sett att en olycka har inträffat, säger Annika Lindahl.
På det sättet skulle polisen snabbare kunna gripa in när ett bråk är på väg att uppstå eller om någon begår ett brott i tunnelbanan.
– Vi kan inte vara överallt men tack vare kamerorna har vi kunnat avstyra slagsmål innan de har gått för långt och dessutom har de en avskräckande effekt på den organiserade brottsligheten samt ger ordningsvakterna en säkrare arbetsmiljö. Kamerorna är ett av flera viktiga verktyg i vårt atbete mot brottsligheten, säger Annika Lindahl.
Däremot har kamerorna ingen effekt när det gäller berusade människor. De tänker helt enkelt inte på att de blir filmade.
